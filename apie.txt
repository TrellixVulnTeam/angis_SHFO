# angis
bandymas pridėti lietuvybes pitonui, pirmas dublis

Šiuo projektu siekiame padaryti Pitoną patrauklesne alternatyva vaikams mokytis programuoti už Komenskio Logo.

Pilnai veikiantis pavyzdys:

pieštuk = programa.Pieštukas()

pieštuk.pirmyn(100)
pieštuk.kairėn(90)
pieštuk.pirmyn(100)

tai kvadratas(kraštinė):
    imk žingsnį iš intervalo(0, 4):
        pieštuk.pirmyn(kraštinė)
        pieštuk.kairėn(90)

tai gėlytė(lapeliųSk):
    posūkis = 360 / lapeliųSk 
    imk žingsnį iš intervalo(0, lapeliųSk):
        kvadratas(100)
        pieštuk.kairėn(posūkis)

gėlytė(lapeliųSk = 10)


Šiuo metu įsiūti štai tokie sinonimai (šalia normalių angliškų Python 3.5.0 raktinių žodžių):

Eigos kontrolė:
jei (arba jeigu) - sąlygos sakinys (angl. if)

ojei (arba ojeigu) - alternatyvios sąlygos sakinys (angl. elif)

kituatveju - blokas, vykdomas tuo atveju, kai ankstesnės sąlygos netenkinamos (angl. else)

kol - ciklo sakinys (angl. while)

imk ... iš - iteracinio ciklo sakinys (angl. for ... in)

nutrauk - pertraukia (sąlygos arba ciklo) bloko vykdymą (angl. break) 

bandyk ... pagavęs ... galiausiai - išskirtinių situacijų apdorojimo blokas (angl. try... except... finally)


Loginiai jungtukai:
ar (arba) - angl. or

ir - angl. and

nėra - angl. not

Melas - angl. False

Tiesa - angl. True

Funkcijos
tai - funkcijos deklaravimas (angl. def)

grįžk (arba grąžink) - išeina iš funkcijos ir grąžina jos reikšmę (angl. return)

duok ... iš - grąžinimas/įėjimas iš generatoriaus korutinos (angl. yield ... from)

Klasės
klasė - klasės deklaravimas (angl. class)


Kiti sintaksės elementai
reikalingas (arba reikalinga) - kito modulio įterpimas (angl. import)

trink - priskyrimo panaikinimas (angl. del)

tiekto - tuščias, nieko nedarantis sakinys, naudotinas ten, kur sintaksė būtinai reikalauja ką nors įrašyti. (angl. pass)


Standartinės funkcijos

rašyk (arba spausdink) - išspausdina nurodytas reikšmes konsolėje. Angl. print()

intervalas (arba intervalo) - sukuria range tipo objektą iteravimui (angl. range())
